# -*- mode: mandoku-view; -*-
#+TITLE: 呂氏雜記
#+DATE: 2015-08-24 23:23:09.346043
#+PROPERTY: ID KR3j0099
#+PROPERTY: BASEEDITION WYG    
#+PROPERTY: JUAN 提要
<pb:KR3j0099_WYG_000-1a>¶
欽定四庫全書　　　　　子部十¶
　提要¶
　　吕氏雜記　　　　　　雜家類三(雜説之屬/)¶
　　　　(臣/)等謹案吕氏雜記二卷宋吕希哲撰希哲¶
　　　　字原明先世萊州人後家壽州夷簡其祖公¶
　　　　著其父也初以父蔭入官公著為相之日不¶
　　　　肯求進取公著没始為兵部員外郎進崇政¶
　　　　殿説書紹聖初以秘閣校理出知懐州旋分¶
<pb:KR3j0099_WYG_000-1b>¶
　　　　司南京居和州徽宗初召為光禄少卿力請¶
　　　　外補以直秘閣知曹州坐黨籍奪職後復厯¶
　　　　知相邢二州罷奉宫祠羈寓淮泗間以卒事¶
　　　　迹具宋史本傳希哲少從焦千之孫復石介¶
　　　　學又從二程子張子及王安石父子遊故其¶
　　　　學問亦出入於數家之中醇疵互見朱子語¶
　　　　録稱其學於程氏意欲直造聖人盡其平生¶
　　　　之力乃反見佛與聖人合今觀此書喜言禪¶
<pb:KR3j0099_WYG_000-2a>¶
　　　　理每混儒墨而一之誠不免如朱子所言又¶
　　　　宋史載王安石欲薦希哲為講官希哲辭曰¶
　　　　辱與公相知久萬一從仕將不免異同則疇¶
　　　　昔相與之意盡安石乃止故所記安石父子¶
　　　　事亦無譏訶之詞然其記顧臨使北之對則¶
　　　　謂為世教者當重儒又謂祖孔宗孟學之正¶
　　　　也茍異於此皆學之不正又記司馬光闢佛¶
　　　　之語又斥老子剖斗折衡之説而深辨孔子¶
<pb:KR3j0099_WYG_000-2b>¶
　　　　非師老子又極論禮樂之不可廢則其所見¶
　　　　特如蘇軾蘇轍之流時時出入二氏固未可¶
　　　　盡以異學斥至於直載劉涇太學頌以見過¶
　　　　尊安石直載程公遜賀待制詩以見過諛王¶
　　　　雱則於荆舒父子亦有㣲詞非竟相黨附者¶
　　　　矣其他所記家世舊聞朝廷掌故多可與史¶
　　　　傳相叅考中如把柳湍水一條喜怒哀樂一¶
　　　　條耕莘釣渭一條今皆悞入程氏遺書中殆¶
<pb:KR3j0099_WYG_000-3a>¶
　　　　以詞㫖相近故不及辨别耶是書宋志不著¶
　　　　録通考嵗時類中有吕原明嵗時雜記二卷¶
　　　　考陸㳺渭南集有嵗時雜記跋稱太平無事¶
　　　　之日故都節物及中州風俗人人知之若不¶
　　　　必記自喪亂來七十餘年遺老凋落無在者¶
　　　　然後知此書之不可闕則當如夢華録之類¶
　　　　又周必大平園集有嵗時雜記序稱上元一¶
　　　　門多至五十餘條則分門輯類之書與此不¶
<pb:KR3j0099_WYG_000-3b>¶
　　　　合惟文淵閣書目載吕原明雜記一冊葢即¶
　　　　此本其中所載詩話如王逵贈蔡襄作元綘¶
　　　　賀王安石作吕公弼遊東園作諸篇厲鶚宋¶
　　　　詩紀事皆未采入知近代久無傳本今以永¶
　　　　樂大典所載裒合成帙編為二卷間有吕氏¶
　　　　他書之文而永樂大典誤標此書者疑以傳¶
　　　　疑亦併録之而各附案語訂正焉乾隆四十¶
　　　　六年九月恭校上¶
<pb:KR3j0099_WYG_000-4a>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
